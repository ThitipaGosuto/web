<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<h2>1. เตรียมเงินทุน</h2>
<div>อันนี้แน่นอนถ้าไม่มีเงินก็เล่นหุ้นไม่ได้ ลองสำรวจตัวเองว่ามีเงินไหม ต้องเป็นเงินที่เราออมไว้นะครับ แบบว่าไม่คิดจะใช้จ่าย เพราะถ้าเงินไม่เย็นพอ จะลำบากครับ เพราะบางทีเราอาจติดหุ้นอยู่ กำลังจะได้กำไร หรือขาดทุนอยู่ แต่ต้องใช้เงินก้อนนี้ต้องจำใจขายหุ้นเพื่อเอาเงินสดออกมา ซึ่งทำให้เราสูญเสียโอกาส</div>
<h2>2. ใช้เงินทุนน้อยๆ</h2>
<div>แบบว่ายังมือใหม่ความรู้ก็ยังน้อย ประสบการณ์ก็ไม่มี โอกาสที่จะผิดพลาด ขาดทุนมีสูงครับ เพราะตลาดหุ้นเขาก็บอกอยู่แล้วว่ามีความเสี่ยงสูง ยังไงถ้าเกิดผิดพลาดไป จังหวะไม่ดี หุ้นที่ถืออยู่ขาดทุนขึ้นมา จะได้เจ็บตัวไม่เยอะครับ ทุนน้อยอย่าไปกลัวหรือท้อครับ เมื่อเราเข้าใจตลาดหุ้นดีพอก็ค่อย ๆ เพิ่มทุนมาเล่นหุ้นมากขึ้นก็ได้</div>
<h2>3. เพิ่มความรู้ใส่สมอง</h2>
<div>ในตลาดหุ้นมันต้องใช้ความรู้ ความเข้าใจ ถ้าใครเข้ามาแล้วเดาเอา ซื้อหุ้นอาศัยดวงและอารมณ์ล้วน ๆ รับรองว่าอยู่ได้ไม่นานครับ และคนส่วนใหญ่ก็เป็นเช่นนั้น ขี้เกียจเรียนรู้ บอกหุ้นมาเดี๋ยวซื้อตาม ก็เพราะแบบนี้แหละครับถึงต้องออกจากวงการนี้ก่อนเวลาอันควร เพราะฉะนั้นก่อนเล่นหุ้นคุณจะต้องเรียนรู้ ไม่ว่าจะศึกษาจากการอ่านหนังสือ หาข้อมูลจากเวป หรือไปอบรม ก็แล้วแต่แบบไหนสะดวกก็จัดไป</div>
<h2>4. ทดลองซ้อมข้างสนาม</h2>
<div>แบบว่าถ้ามือใหม่อยากเล่นหุ้นแต่ยังไม่กล้าลองของจริง ก็ลองซ้อมเทรดแบบเปิดพอร์ตจำลอง ฝึกซื้อขายผ่านโปรแกรมให้เข้าใจก่อนว่าเขาซื้อขายกันอย่างไร สามารถเข้าไปที่เวป click2win ของทาง Settrade ลองฝึกดู ถ้าชอบถูกจริตเรา ก็ไปลุยสนามจริง</div>
<h2>5. ลงสนามจริง</h2>
<div>เปิดบัญชี เปิดพอร์ตกับโบรกเกอร์ ลองเล่นหุ้นของจริง เพื่อเก็บประสบการณ์ เพราะถ้ามัวแต่เรียนรู้ มัวแต่ดูอยู่ข้างสนาม มันก็จะเสียเวลานะ เพราะการลงสนามจริง เงินเราจริง ๆ อารมณ์ ความรู้สึก มันจะต่างกันสิ้นเชิงกับแบบจำลอง ต้องลองแล้วคุณจะรู้และเข้าใจที่ผมพูด</div>
<h2>6. ตั้งเป้าหมายให้ชัด</h2>
<div>ว่าเราจะเป็นนักลงทุนระยาว เอาปันผล หรือระยะสั้น เก็งกำไร เพราะถ้ามั่ว ๆ เอา แบบนี้เดินทางสู่ความสำเร็จลำบาก เล่นหุ้นแบบไม่มีเป้าหมาย ก็ยากที่จะอยู่ได้นาน ลองคิดดูถ้าก่อนซื้อหุ้นคุณอยากจะเก็งกำไร แต่พอติดหุ้นก็เปลี่ยนใจถือยาวแล้วกัน หรือตัวที่คิดจะถือยาวพอเห็นกำไรนิดหน่อยก็ขายออกมาแล้ว มาแนวนี้ไม่ดีแน่นอน ลองค้นหา ตั้งเป้าหมายตัวเองให้ชัด จะเอาแนวไหนก็เลือกสักทาง</div>
<h2>7. เตรียมใจให้พร้อม</h2>
<div>เพราะเมื่ออยู่ในสนามจริง หุ้นมันจะวิ่งขึ้นวิ่งลง การควบคุมอารมณ์และจิตใจเป็นสิ่งสำคัญ ถึงแม้เราจะมีความรู้ที่ได้จากการอ่านมา พอลงสนามจริงเจอหุ้นวิ่งขึ้น วิ่งลง สิ่งที่ศึกษามาลืมหมด เห็นหุ้นลงหน่อยตกใจขายทิ้ง เพราะกลัวมันลงแรง ทั้ง ๆ ที่ยังไม่ถึงจุด stop loss ที่เราวางแผนไว้ หรือแม้แต่หุ้นที่เราซื้อมันวิ่งขึ้นได้กำไร ตั้งใจจะถือยาว ๆ แต่อดใจไม่ไหว ขายออกมาก่อนเวลาอันควร แบบนี้ก็ไม่ดี มือใหม่เล่นหุ้นต้องฝึกควบคุมอารมณ์ให้ได้</div>
<h2>8. สำรวจตัวเองสม่ำเสมอ</h2>
<div>เป็นสิ่งสำคัญเมื่อคุณเล่นหุ้นไปสักพัก ลองถามตัวเองว่ายังชอบไหม เครียดไปหรือป่าว บางคนอาจพึ่งรู้จักตัวเองว่าถือยาวแล้วสบายใจกว่าเก็งกำไร ทำให้เครียดน้อยลง แต่บางคนเริ่มต้นถือยาวแล้วน่าเบื่อ เก็งกำไรสนุกกว่า ก็ลองปรับกันดูครับ ตลาดหุ้นเขาไม่ได้ห้ามเปลี่ยนแนวทางการลงทุนครับ ค่อยๆ หาสไตล์การเล่นหุ้นของตัวเองให้เจอครับ เจอแล้วก็ลุยเต็มที่</div>
<h2>9. รู้จักแบ่งเวลา</h2>
<div>อย่าทำให้การเล่นหุ้นต้องกระทบกับเรื่องอื่น ๆ เช่น กระทบกับงานประจำ เฝ้าหน้าจอตลอดจนไม่เป็นอันทำงาน หรือกระทบกับคนในครอบครัว คนรอบข้าง เพราะมัวแต่เฝ้าหน้าจอ มัวแต่หาหุ้น ดูข่าวหุ้นแทบทุกตัว จนไม่สนใจใคร แบบนี้ไม่ไหวนะครับ มารู้ตัวอีกที อ้าวคนรอบข้างหายไปไหนกันหมดแล้ว อย่าเครียดจนเกินไป ค่อย ๆ เรียนรู้ เก็บประสบการณ์กันไป ตลาดหุ้นไม่ได้หนีไปไหน ใช้ชีวิตประจำวันกับการเล่นหุ้นควบคู่กันไปอย่างมีความสุข แบ่งเวลาให้ลงตัว ช่วงเวลาไหนที่เคยไร้สาระ ก็เอาเวลานั้นมาศึกษาเพิ่มเติม</div>
<h2>10. ทำจนชิน</h2>
<div>เมื่อเราเริ่มค้นหาสไตล์ตัวเองจนเจอ ก็ต้องมีวินัย ฝึกฝน เรียนรู้อยู่ตลอดเวลา ตรงไหนที่ผิดพลาดก็กลับไปทบทวนใหม่ สำรวจตัวเองใหม่ หาข้อผิดพลาด ศึกษาเพิ่มเติม เพราะถ้าคุณหยุดพัฒนาตัวเอง คิดว่าตัวเองเก่ง ก็ยากที่จะประสบความสำเร็จได้ ทำบ่อยๆ มันก็ชินไปเอง เดี๋ยวนี้ชีวิตผม มีเวลาก็จะอ่านหนังสือเกี่ยวกับการลงทุนเป็นประจำ ผมชอบดูกราฟเทคนิค ก็จะเปิดเพื่อศึกษาหาจังหวะการลงทุนเป็นประจำ จนติดเป็นนิสัย และสนุกกับสิ่งที่ทำ</div>
</body>
</html>
