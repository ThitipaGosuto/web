<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
<style type="text/css">
body {
	background-color: #0FF;
}
</style>
</head>

<body>
<h2><strong>วิธีการลงทุนสำหรับมือใหม่ เริ่มต้นลงทุนควรลงทุนอะไรดี</strong></h2>
<h2><strong>เตรียมพร้อมก่อนเริ่มลงทุน</strong></h2>
<p>การลงทุนเปรียบเสมือนการวิ่งมาราธอนที่ต้องใช้ทั้งความพร้อมทางด้านร่างกาย จิตใจ ความอึดอดทน และระยะเวลา เพราะ &rsquo;การลงทุน&rsquo; นั้นมีความแตกต่างจากการ &lsquo;เก็งกำไร&rsquo; เพราะการเก็งกำไรเป็นการซื้อสินทรัพย์ทางการลงทุนโดยคาดหวังผลตอบแทนจากส่วนต่างความผันผวนของราคาสินทรัพย์นั้นในช่วงระยะเวลาหนึ่งที่ไม่นานนัก แต่การลงทุนนั้นแตกต่างออกไป กล่าวคือการลงทุนในความหมายที่ถูกต้องคือการที่เรานำทุนจำนวนหนึ่งไปซื้อสินทรัพย์ โดยได้รับผลตอบแทนในรูปของเงินปันผล กำไรจากราคาสินทรัพย์ที่เพิ่มขึ้น และดอกเบี้ย</p>
<p>ในหัวข้อนี้เราจะพานักลงทุนหน้าใหม่ทุกท่านเตรียมความพร้อมก่อนที่จะลงสนามลงทุนจริง เริ่มตั้งแต่รู้จักความหมายของการลงทุน ไปจนถึงประเภทสินทรัพย์เพื่อการลงทุนแบ่งตามประเภทความเสี่ยงกันเลย</p>
<h2><br />
  <strong>การลงทุน คืออะไร</strong></h2>
<p>การลงทุน คือ การใช้เงินให้เพิ่มพูนงอกเงย โดยการนำเงินที่ได้การจากออมไปลงทุนซื้อสินทรัพย์ประเภทต่างๆ เพื่อให้มีมูลค่าเพิ่มขึ้นในอนาคต การลงทุนที่ดี อย่างน้อยควรจะได้ผลตอบแทนมากกว่าเงินเฟ้อ โดยเงินเฟ้อ เป็นภาวะที่ระดับราคาสินค้าและบริการโดยทั่วไปมีแนวโน้มสูงขึ้นอย่างต่อเนื่อง ทำให้มูลค่าของเงินลดลง หมายความว่า เงินจำนวนหนึ่งในปัจจุบันสามารถซื้อได้น้อยกว่าเงินจำนวนเดียวกันในอดีต ดังนั้นถ้าเราลงทุนในสินทรัพย์ที่ให้ผลตอบแทนน้อยกว่าระดับของเงินเฟ้อ แปลว่า ต่อให้เราได้ชื่อว่าได้ลงทุนแล้ว แต่ผลจากการลงทุนก็ไม่อาจทำให้รักษามูลค่าของเงินไว้ได้อย่างเต็มที่</p>
<h2><br />
  <strong>ทำไมเราต้องลงทุน</strong></h2>
<p>คำถามนี้ถูกตอบด้วยเรื่องของ &ldquo;วัตถุประสงค์ของการลงทุน&rdquo; นักลงทุนหน้าใหม่อาจมีคำถามว่า &lsquo;ทำไมเราต้องลงทุนด้วย&rsquo; เก็บเงินไว้ในบัญชีธนาคารเฉยๆไม่ได้หรือ ในความเป็นจริงก็ต้องบอกว่า &ldquo;ได้&rdquo; แต่อย่างที่กล่าวถึงไปในหัวข้อ การลงทุนคืออะไร ไปแล้วว่าการลงทุนที่ดีก็ควรได้รับผลตอบแทนอย่างน้อยที่สุดก็ควรชนะเงินเฟ้อ ยกตัวอย่างปี 2022 ที่เงินเฟ้อทั่วไป (การเปลี่ยนแปลงของราคาสินค้าและบริการทุกหมวดหมู่) อยุ่ที่ 6.5% และผลตอบแทนเฉลี่ยในเงินฝากแบบออมทรัพย์ของธนาคารพาณิชย์ในปี 2023 ต่ำสุดอยู่ที่ 0.125% ต่อปี สูงสุดอยู่ที่ 2.000% ต่อปี (ข้อมูลจากธนาคารแห่งประเทศไทย) แสดงให้เห็นว่าลำพังเพียงการฝากเงินไว้ในบัญชีเงินฝากแบบออมทรัพย์อย่างเดียวคงจะไม่เพียงพอที่จะให้ผลตอบแทนชนะอัตราเงินเฟ้อได้ ดังนั้นจึงกลับมาที่คำถามที่ว่า &ldquo;ทำไมเราถึงต้องลงทุน&rdquo; โดยวัตถุประสงค์หลักของการลงทุนแยกได้เป็น 5 วัตถุประสงค์หลักๆ ได้แก่</p>
<ul>
  <li><strong>เพื่อเพิ่มโอกาสในการหารายได้</strong> นอกจากรายได้ที่มาจากงานประจำ การลงทุนโดยเฉพาะลงทุนในกองทุนรวมหรือหุ้นที่มีการปันผลที่มาจากกำไรจากการดำเนินการนั้นทำให้เรามีรายรับเพิ่มขึ้นอีกหนึ่งช่องทาง</li>
  <li><strong>เพื่อรักษามูลค่าของเงิน (ป้องกันเงินเฟ้อ)</strong> เงินเฟ้อไม่ใช่เรื่องน่ากลัวถ้าอยู่ในระดับที่เหมาะสม แต่จากสถานการณ์โควิดที่ผ่านทำให้เราเห็นว่า เงินเฟ้อในระดับมากกว่า 5% ทำให้เงินที่เราถืออยู่ รวมถึงเงินที่ฝากเอาไว้ในบัญชีมีค่าน้อยลงอย่างมากดังนั้นการลงทุนที่ดีและให้ผลตอบแทนที่คุ้มค่าจะช่วยรักษามูลค่าของเงินเอาไว้ให้ให้เรามีอำนาจซื้อเท่าเดิม</li>
  <li><strong>เพื่อสร้างความมั่งคั่ง</strong> รู้หรือไม่ว่าในโลกของเรา &lsquo;การลงทุน&rsquo; สามารถเปลี่ยนชีวิตและฐานะของเราได้จริง เพียงแค่เราศึกษาสิ่งที่เราจะไปลงทุนอย่างจริงจัง มีวินัยลงทุนอย่างสม่ำเสมอ หลังจากนั้นก็รอให้เวลาทำงานเราจะพบว่าผลตอบแทนนั้นคุ้มค่ากับสิ่งที่เราทุ่มเท</li>
  <li><strong>เพื่อให้มีเงินไว้ใช้ในยามเกษียณอายุ</strong> การเริ่มต้นลงทุนเพื่อการเกษียณต้องเริ่มลงทุนตั้งแต่อายุยังน้อยเพราะถึงแม้เราจะมีเงินไม่มาก แต่เรามีเวลาในการทำงานและเก็บเงินเพื่อลงทุนเกษียณอีกไม่ต่ำกว่า 30-40 ปี และอาศัยสิ่งที่เรียกว่า &ldquo;ดอกเบี้ยทบต้น&rdquo; ทำให้เงินของเรางอกเงยและเพิ่มขึ้นเป็นทวีคูณ</li>
  <li><strong>เพื่อบรรลุเป้าหมายทางการเงินต่างๆ</strong> ยกตัวอย่างเช่น ลงทุนเพื่อนำเงินไปแต่งงาน ซื้อบ้าน ซื้อรถ หรือแม้กระทั่งการลงทุนต่อ อย่างเช่น ลงทุนในหุ้นพื้นฐานดีกำไรเติบโตทุกปีเมื่อได้กำไรจากการลงทุนหุ้นได้ตามจำนวนที่มุ่งหวังแล้วก็อาจจะนำลงไปลงทุนในทองคำ หรือซื้อที่ดิน อันเป็นการลงทุนต่อและต่อยอดการลงทุน</li>
</ul>
<h2><br />
  <strong>รูปแบบผลตอบแทนจากการลงทุน</strong></h2>
<p>สินทรัพย์เพื่อการลงทุนแต่ละประเภทก็ให้ผลตอบแทนในหลากหลายรูปแบบ อาทิ</p>
<ul>
  <li>เงินปันผล (Divident) เงินปันผลคือเงินส่วนที่บริษัทจ่ายให้กับผู้ถือหุ้นจากกำไรที่บริษัททำได้ เงินปันผลสามารถจ่ายในรูปแบบของเงินสดหรือหุ้นก็ได้</li>
  <li>กำไรจากส่วนต่างราคาสินทรัพย์ (Capital Gain) เมื่อเราลงทุนในสินทรัพย์ใดและสินทรัพย์นั้นมีการเติบโตของราคาสินทรัพย์ หรือก็คือการเพิ่มมูลค่าของสินทรัพย์เมื่อเวลาผ่านไป และเมื่อเราขายสินทรัพย์นั้นในราคาที่สูงกว่าตอนที่เราสูงมาในครั้งแรก ก็จะเกิดเป็นกำไรที่ได้จากการขายสินทรัพย์ ซึ่งก็คือ เงินส่วนต่างระหว่างราคาที่ขายสินทรัพย์กับราคาที่ซื้อสินทรัพย์ กำไรจากการขายสินทรัพย์สามารถเกิดขึ้นได้จากการซื้อขายหุ้น อสังหาริมทรัพย์ หรือสินทรัพย์อื่นๆ</li>
  <li>ดอกเบี้ย (Interest Income) ดอกเบี้ยคือเงินที่บริษัทหรือรัฐบาลจ่ายให้กับผู้ที่ถือตราสารหนี้ อย่างเช่น พันธบัตรรับบาลหรือหุ้นกู้ โดยสถานะของคนที่ถือตราสารหนี้ คือ การเป็นเจ้าหนี้ขององค์กรนั้นๆ โดยผู้ถือตราสารหนี้สามารถได้รับผลตอบแทนในรูปของดอกเบี้ย ทุก 3 เดือน 6 เดือน 1 ปี</li>
</ul>
<h2><br />
  <strong>อยากเริ่มลงทุนต้องทำอย่างไร</strong></h2>
<p>เมื่อเราตั้งเป้าหมายที่อยากจะทำอะไรให้สำเร็จการตัดสินใจลงมือทำเลยทำให้เราขยับเข้าใกล้เป้าหมายที่วางไว้ได้ แต่ก็อาจจะต้องลองผิดลองถูกซึ่งจะทำให้เราเสียเวลาอยู่ไม่ใช่น้อย เช่นเดียวกันถ้าเราเอาแต่วางแผนและมัวแต่เล็ง โดยไม่ได้ลงมือปฏิบัติจริง เราก็ไม่มีทางถึงจุดหมายปลายทางได้เป็นแน่แท้</p>
<p>ดังนั้นการเดินทางสายกลางก็คือ เราต้องเริ่มต้นจากการวางแผนการลงทุนส่วนบุคคลที่ดีก่อน แล้วลงปฏิบัติจริง พร้อมทั้งทบทวนถึงเป้าหมาย แต่ผลลัพธ์ที่ได้ระหว่างทางว่ายังเป็นไปตามที่ตั้งใจไว้หรือไม่ ถ้าพบว่าสิ่งที่ตั้งใจไว้ยังเหมือนเดิม เป้าหมายยังคงชัด แต่ผลลัพธ์ระหว่างทางอาจทำให้เราไปไม่ถึงฝั่งฝันก็จะต้องมาวิเคราะห์ถึงสาเหตุของปัญหาและวางแนวทางเลือกในการแก้ปัญหาและเลือกแนวทางแก้ปัญหาที่ตรงกับสาเหตุและให้ผลลัพธ์ที่ดีที่สุด ทำซ้ำอยู่อย่างนี้ก็จะทำให้เราบรรลุเป้าหมายที่ตั้งใจเอาไว้ได้ ไปดูกันว่าแนวทางในการเริ่มวางแผนการลงทุนส่วนบุคคลนั้นมีแนวทางอย่างไรบ้าง</p>
<br />
<h3><strong>รู้จักตัวเอง</strong></h3>
<p>การรู้จักตัวเองในฐานะที่เป็นผู้ลงทุนเป็นเรื่องแรกที่สำคัญมากเราต้องตอบตัวเองให้ได้ว่าเป้าหมายของการลงทุนของเรา เราลงทุนไปเพราะอะไร เช่นบางคนเริ่มลงทุนตอนอายุ 25 ปี มีเป้าหมายเพื่อเพิ่มผลตอบแทนในเงินต้นโดยมุ่งหวังว่าจะมีเงินใช้อย่างสุขสบายในวัยเกษียณ แบบนี้เป็นการลงทุนระยะยาว แปลว่าเงินที่เราลงทุนจะเป็นเงินเย็นชนิดที่ว่า เย็นมาก ไม่ได้มีความจำเป็นต้องใช้ในระยะมากกว่า 20 ปี</p>
<p>หรือในเรื่องความเสี่ยงลองถามตัวเองดูว่าถ้าวันนี้คุณมีเงิน 100,00 บาทเงินหายไป 20,000 - 30,000 บาทคุณรู้สึกอย่างไรคุณจะหวั่นไหวมากน้อยแค่ไหน ถ้าคุณบอกว่าจากเงินต้น 100,000 หายไป 5,000 ก็นอนไม่หลับแล้ว แบบนี้แปลว่าคุณเป็นคนที่รับความเสี่ยงได้น้อย ก็จะต้องเลือกลงทุนในสินทรัพย์ที่มีความเสี่ยงต่ำหรือเสี่ยงระดับปานกลาง เพราะระดับความเสี่ยงและผลตอบแทนเป็นเรื่องที่มีความสัมพันธ์กัน เราอาจจะได้ผลตอบแทนน้อยหน่อยแต่เงินต้นของคุณก็มีโอกาสหายไปน้อยกว่า แต่ต้องกาดอกจันตัวใหญ่ๆเลยว่า ทุกการลงทุนมีความเสี่ยง ความเสี่ยงอะไร ก็ความเสี่ยงที่คุณจะสูญเสียเงินต้นนั่นเอง เพราะการลงทุนไม่ใช่การฝากเงินที่จะไม่มีความเสี่ยง ซึ่งแม้แต่การฝากเงินนอนไว้ในบัญชีเฉยๆยังมีความเสี่ยงจากเงินเฟ้อเลย</p>
<h3><br />
  <strong>วิเคราะห์การเงินส่วนบุคคลและกำหนดจำนวนเงินลงทุนและความถี่ในการลงทุน</strong></h3>
<p>ก่อนที่จะเราจะเริ่มลงทุนเราต้องมี &lsquo;เงินทุน&rsquo; เสียก่อน แล้วเงินทุนมาจากไหน ที่จริงแล้วเงินลงทุนนั้นมาได้จากหลายแหล่งแต่ส่วนใหญ่ผู้อ่านบทความนี้คงเป็นมนุษย์เงินเดือนกันเสียเป็นส่วนมาก ดังนั้นมากกว่า 50% ของเงินลงทุนจะมาจากเงินเดือนของเรา โดยเราควรทำรายรับรายจ่ายให้เรียบร้อย และแบ่งอย่างน้อย 10% มาเป็นเงินออม โดยเงินออมก้อนแรกมีไว้สำหรับสำรองไว้ใช้ในยามฉุกเฉินอย่างน้อย 3-6 เดือน ขึ้นอยู่กับศักยภาพในการหารายได้ของเรา</p>
<p>สมมติว่าเรามีค่าใช้จ่ายจำเป็นอยู่ที่เดือนละ 20,000 บาท แบ่งเป็นค่าอาหารและค่าบริการต่างๆ 10,000 บาทและหนี้สินอย่างเช่น ค่าผ่อนรถ หรือผ่อนบ้าน อีก 10,000 บาท เราก็ควรสำรองไว้อย่างน้อยสุด 60,000 บาท หลังจากที่เก็บครบ 60,000 บาทแล้ว เงินเดือนถัดจากนั้นแบ่งออกมาอย่างน้อย 10% หรือมากกว่านั้นตามกำลังที่เราไหว</p>
<p>สมมติเราเงินเดือน 25,000 บาท 10% ก็คือ 2,500 บาท ดังนั้นเราจะนำเงิน 2500 บาทไปซื้อกองทุนรวม หรือ หุ้นรายตัวในสัดส่วนเงิน 2,500 บาททุกเดือนไม่ว่ามูลค่าของสินทรัพย์ของเราจะขึ้นหรือจะลง เหตุผลก็เพื่อขจัดอคติทางด้านราคาและสร้างวินัยในการลงทุนวิธีนี้ว่า DCA หรือ Dollar Cost Average</p>
<h3><br />
  <strong>วิเคราะห์เป้าหมายการลงทุน</strong></h3>
<p>เปิดด้วยคำถามที่ว่าเงินที่คุณนำมาลงทุนเป็นเงินเย็นแค่ไหน คำว่าเย็นแค่ไหนก็คือ ระยะเวลาที่คุณไม่มีความจำเป็นต้องใช้เงินจำนวนดังกล่าวอยู่ที่กี่เดือน กี่ปี 1 ปี 3 ปี 5 ปี หรือ 10 ปี เพราะเป้าหมายในการลงทุนส่วนนึงมีความสัมพันธ์กับระยะเวลาในการลงทุน กล่าวคือถ้าคุณตั้งเป้าหมายในการลงทุนสำหรับอยากจะเก็บเงินให้ได้ 500,000 แสนบาทสำหรับเป็นทุนในการเริ่มต้นธุรกิจ คำถามที่นักลงทุนอยากรู้ก็คือ เราต้องลงทุนในสินทรัพย์อะไรและเป็นจำนวนเงินเท่าไหร่ต่อเดือนเพื่อให้ถึงเป้าหมาย 500,000 บาทภายใน 3 ปี แปลว่าหากคุณเก็บเงินอย่างเดียวโดยไม่ได้นำไปลงทุนเลยเดือนละ 10,000 บาท คุณจะใช้เวลา 50 เดือน หรือประมาณ 4 ปีกับอีก 2 เดือนในการทำฝันให้เป็นจริง</p>
<p>แต่ถ้าคุณลงทุนในกองทุนรวมที่ให้ผลตอบแทนเฉลี่ยอยู่ที่ 10% ต่อปีจากที่ถ้าเราฝากเงินไว้ในธนาคารเฉยๆเราอาจจะต้องใช้เวลาถึง 4 ปีกับ 2 เดือน แต่ถ้าคุณศึกษาสินทรัพย์เพื่อการลงทุนที่ได้ผลตอบแทนที่เหมาะสม ซึ่งจะเปรียบเสมือนเครื่องทุนทุ่นแรงทำให้เราถึงเป้าหมายเร็วขึ้นเหลือแค่ 3 ปีกับอีก 5 เดือน ร่นระยะเวลาไปได้ถึง 9 เดือนจากผลลัพธ์ของผลตอบแทนแบบทบต้น นี่ก็เป็นส่วนหนึ่งที่ตอบคำถามว่าทำไมเราถึงต้องลงทุน</p>
<br />
<h1>&nbsp;</h1>
</body>
</html>
